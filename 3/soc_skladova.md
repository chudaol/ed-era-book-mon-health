<div id="hypercomments_widget" class="js-hypercomments-widget invisible"></div>

Соціальна складова здоров’я
=============================================

<table>
<thead>
  <tr>
    <th width="40%" align="center"><p>Зміст навчального матеріалу</p></td>
    <th width="60%" align="center"><p>Державні вимоги до рівня загальноосвітньої підготовки учнів</p></td>
  </tr>
</thead>
<tbody>
  <tr>
    <td width="40%" style="vertical-align:top !important;">
    <b>Соціальна складова здоров’я. (17 год.)</b><br>
    Взаємодія з іншими людьми. Дружний клас.<br>
    Родинні стосунки. Взаємодопомога членів родини.<br>
    Що таке толерантність. Толерантне ставлення до людей, які мають проблеми зі здоров’ям.<br>
    Ефективне спілкування. Уміння слухати.<br>
    Попередження і розв’язання конфліктів.<br>
    Профілактика вживання тютюну і алкоголю.<br>
    Вплив комп’ютерних ігор на психічне і фізичне здоров’я дітей. Профілактика комп’ютерної залежності.<br>
    Безпека вдома. Правила користування джерелами водопостачання.<br>
    Пожежна безпека. Правила користування обігрівальними приладами.<br>
    Правила користування газовою плитою. Ознаки витоку газу. Порядок дій при витоку газу.<br>
    Дорожня безпека. Перехід дороги в умовах обмеженої оглядовості. Поведінка біля залізничної колії.<br>
    Безпека у населеному пункті. Правила поведінки дітей надворі.<br>
    Безпека велосипедиста.<br>
    Оздоровче значення відпочинку на природі. Речі та одяг для прогулянки на природу.<br>
    Поведінка дитини в автономній ситуації на природі (якщо загубився, заблукав у лісі, горах, степу).<br>
    <b>Практичні роботи:</b>
    <li>
    Обговорення літературних джерел: української народної казки: «Ріпка» і байки Л. Глібова: «Лебідь, Щука і Рак».
    </li>
    <li>
    *Як зробити приємність іншому.
    </li>
    <li>
    *Обговорення літературних джерел про толерантність.
    </li>
    <li>
    *Як попросити про послугу чи допомогу.
    </li>
    <li>
    Моделювання ситуацій мирного розв’язання конфліктів з однолітками.
    </li>
    <li>
    Моделювання ситуації відмови від небезпечної пропозиції.
    </li>
    <li>
    *Ознайомлення із застережними знаками «небезпека ураження електричним струмом», «легкозаймиста речовина».
    </li>
    <li>
    *Ситуаційна гра: «Як діяти при витоку газу».
    </li>
    <li>
    Рольова гра: «Викликаємо служби 101, 102, 103, 104».
    </li>
    <li>
    Моделювання ситуацій дорожнього руху (з дорожніми знаками: 1.27, 1.28, 1.30, 3.8, 4.12, 5.41, 5.43).
    </li>
    </td>
    <td width="60%" style="vertical-align:top !important;">
    <i><b>Учень (учениця):</b></i><br>
    <i>називає</i> правила, які допомагають попереджувати і мирно розв’язувати конфлікти; правила користування водогоном, обігрівальними приладами; негативні наслідки вживання тютюну і алкоголю; негативні наслідки надмірного захоплення комп’ютерними іграми; ознаки і небезпеку витоку газу; порядок дій при витоку газу; правила переходу дороги з обмеженою оглядовістю;правила поведінки біля залізничної колії; небезпечні місця в своєму мікрорайоні; загальні правила безпечної поведінки дітей надворі; екіпіровку велосипедиста; речі та одяг для прогулянки на природу; правила поведінки під час грози в лісі чи степу;<br>
    <i>пояснює</i> значення вислову: «Один за всіх і всі за одного!»; що сім’ї бувають різними (коли діти живуть з обома батьками, з одним із батьків, з іншими родичами, у прийомній родині); що члени родини дбають один про одного у різний спосіб; що всі люди різні, що відмінності роблять їх унікальними і цікавими для інших; чому треба спиратися на те, що об’єднує, а не роз’єднує людей; необхідність толерантного ставлення до людей, які мають проблеми зі здоров’ям; чому вміння слухати не менш важливе за вміння говорити; переваги упевненого і толерантного спілкування; недоліки пасивного і агресивного спілкування; як діяти, якщо загубився чи заблукав; як уникнути зустрічі з дикими тваринами;<br>
    <i>розпізнає</i> вербальні і невербальні ознаки активного слухання; ознаки несправності водогону та обігрівальних приладів; застережні знаки «небезпека ураження електричним струмом», «легкозаймиста речовина»; дорожні знаки: 1.27, 1.28, 1.30, 3.8, 4.12, 5.41, 5.43;<br>
    <i>уміє</i> звертатися по допомогу до батьків та інших членів родини; допомагати батькам та іншим членам родини, робити їм приємні подарунки; толерантно ставитися до точки зору інших; мирно розв’язувати конфлікти з однолітками; ввічливо попросити про послугу чи допомогу; упевнено відмовлятися від небезпечної пропозиції; правильно користуватися водогоном; вимкнути несправний електроприлад; загасити невелику пожежу; перекрити подачу газу; відмовлятися позичати свої речі (велосипед, мобільний телефон) малознайомим і незнайомим людям; обирати одяг для відпочинку на природі; відтворювати порядок дій повідомлення відповідним службам про небезпечні ситуації.<br>
	</td>
  </tr>
</tbody>
</table>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>